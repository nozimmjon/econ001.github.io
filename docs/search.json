[
  {
    "objectID": "accounting_identities.html",
    "href": "accounting_identities.html",
    "title": "Ayniyatdan xulosa chiqarish kerak emas",
    "section": "",
    "text": "Ayniyat nima? Ayniyat - bu ta’rif bo’yicha doim to’g’ri degani.\nAyniyat va tenglikni bir-biridan farqlash kerak. Ayniyatda ifodaning har ikki tomoni bir narsani bildirib, ular har doim har qanday sharoitda bir-biriga teng bo’ladi va hech qachon o’zgarmaydi. Misol uchun, temperatura shkalasi formulasi ham ayniyat (\\(F=9/5*C+32\\)). Temperaturani boshqa-boshqa birliklarda ifoda etilishi xolos. Ushbu munosabat doim saqlanib qoladi, o’zgarmaydi.\nTenglik esa ifodaning ikki tomoni (qandaydir sabablarga ko’ra) bir-biriga tengligini ko’rsatadi. Misol uchun, Anvar bilan Diloromning daromadi bugun bir xil bo’lishi mumkin (Anvar daromadi = Dilorom daromadi), ammo ertaga o’zgarishi mumkin. Tenglik har doim ham saqlanmasligi mumkin.\nIqtisodiy muhokamalarda eng ko’p uchraydigan xatolardan biri ayniyat orqali sabab-oqibatni keltirib chiqarishdir.\n\n\nIngliz tilida “Never reason from an accounting identities” deb aytishadi. Twitterda (X) “Accounting identities” deb qidirib ko’ring, juda ko’p muhokamalar kelib chiqadi.\n\nYaIMni hisoblashning harajatlar usuli shunday ayniyatlardan biri:\n\\(Y = C + I + G+(X-M)\\) .\nUshbu ayniyatni asos qilib olib ko’pincha “davlat xarajatlarini (G) ko’paytirish YaIMni oshiradi” deyiladi. Yoki, Gni oshirish YaIMni ko’paytirmaydi, sababi agar G yuqori bo’lsa investitsiyani (I) siqib chiqaradi (crowding out). Har ikkala fikr ham to’g’ri bo’lishi mumkin, ammo buning uchun yuqoridagi formula asos bo’la olmaydi.\nBu fikrlar yuqoridagi YaIM formulasini quyidagicha yozish orqali xatoligini tushuntirish mumkin:\n$$Y = C + S + T$$\nBunda C - iste’mol, S - jamg’arma, T - soliqlar.\nUshbu fomula ham ayniyat.\n\n\nAyniyatlarga misollar:\n1. Pulning miqdoriy nazariyasi: \\(M*V = P*T\\) .\nBunda M - pul massasi (M2), V - pul aylanish tezligi, P-narxlar, T-transaksiyalar soni.\nBu ayniyatdan “soliqlarni ko’paytirish YaIMni oshiradi” deb ham aytish mumkin. Bu fikrga deyarli duch kelmaymiz; birinchi fikr quloqqa ko’p chalinadi. Har ikki fikrning asosi bir xil (ayniyat), ammo har ikkisi ham noto’g’ri.\nYana bir misol, daromad - jamg’arma va xarajatlar yig’indisiga teng.\n\\(Daromad = Xarajat + Jamg'arma\\)\nLekin hech qachon biz xarajatlarimizni ko’paytirsak daromadimiz ko’payadi deb aytmaymiz, to’g’rimi? Buning barchasi nimani nima keltirib chiqarishiga bog’liq. Misol uchun, xarajatni ko’paytirish ko’proq ishlashga majbur qilar yoki kamroq jamg’arma qilarmiz.\nAyniyat - doim to’g’ri. Ayniyatdan to’g’ridan-to’g’ri sabab-oqibat munosabatlarini o’rnatib bo’lmaydi, aks holda tavtologiyaga aylanib qoladi.\nAyniyatlar iqtisodiyotda ko’p uchraydi, buning sababi iqtisodiy transaksiyalar har doim ikki tomonlama sodir bo’ladi. Kimningdir daromadi, kimgadir harajat. Ayniyatlar “hisob-kitob balans beradimi yoki yo’qmi?” degan savolga javob topish uchun juda muhim, sabab-oqibat munosabatlarini o’rnatish uchun emas.\nSabab-oqibat savollariga javob topish nazariylashtirish, xulq-atvor munosabatlarini (behavioural equations) modellashtirish va ekonometrik hisob-kitoblarni amalga oshirishni talab etadi.\nAyniyatdan foydalangan holda qilinadigan eng ko’p xatolardan birini oldingi qismda ko’rib o’tdik. Bunday xato qilmang - ayniyat orqali xulosa chiqarmang."
  },
  {
    "objectID": "importisnotsobad.html",
    "href": "importisnotsobad.html",
    "title": "Import vs Yalpi ichki mahsulot (YaIM)",
    "section": "",
    "text": "Yalpi ichki mahsulot (YaIM) - mamlakat hududida ma’lum davr (yil yoki chorak) mobaynida yaratilgan tovar va xizmatlarning umumiy qiymati.\nUshbu ta’rifni bir muhim jihati bor:\nMamlakat tashqarisida yaratilgan mahsulotlar (import) YaIM tarkibiga kirmaydi.\nAmmo, juda ko’pchilik import YaIMni kamaytiradi deb o’ylaydi, hattoki professional iqtisodchi va nufuzli jurnallar ham.\nUshbu xatolik milliy hisoblar tizimidagi ayniyatdan kelib chiqadi. Unga ko’ra, YaIM xarajatlar usulida quyidagicha hisoblanadi:\n\\(Y = C + I + G+(X-M)\\) .\n\n\nBu yerda, Y - yalpi ichki mahsulot, C - iste’mol, I - investitsiya, G - davlat xarajatlari, X - eksport, M - import.\nUshbu ayniyatda M - import komponenti minus sifatida ishtirok etishi xato xulosaga olib keladi. Qolgan elementlar qo’shilyapti, import ayrilyapti. Shundan kelib chiqib, ko’pchilik “importni kamaytirsak, YaIM ko’payadi”, yoki “import ko’paygani hisobiga YaIM o’sishi sekinlashdi” deb xulosa qiladi.\nUnda nega formulada import chegirilmoqda?\nSababi juda oddiy, import YaIM tarkibida o’tirmaydi.\nIste’mol (investitsiya, davlat) xarajatlari tarkibida mamlakatda ishlab chiqarilgan mahsulotlar bilan birga import ham o’tiradi.\nMisol uchun, yangi Iphone telefon sotib oldingiz, bu iste’molingizning bir qismi. Ammo, ichki, mahalliy mahsulot emas - O’zbekistonda ishlab chiqarilmagan. Shuning uchun ushbu xarajatni YaIMni hisoblashda chegirib tashlash kerak.\nSavol tug’ilishi mumkin, nima uchun birdaniga iste’mol, investitsiya yoki davlat xarajatlaridan importni chegirib, yuqoridagi tenglamadan import komponenti olib tashlanmaydi va quyidagicha ifoda qilinmaydi?\n\\(Y = C + I + G+X\\)\nSababi, iste’mol, investitsiya va davlat xarajatlari umumiy (aggregated) ko’rsatkich va ushbu xarajatlarning kelib chiqish manbasi bo’yicha alohida statistika yuritilmaydi. Sizdan yil davomidagi iste’molingizning qanchasi import mahsulotlar deb so’rashsa, aniq ayta olmaysiz yoki buning hisobini yuritmaysiz.\nShuning uchun statistikasi yuritiladigan umumiy iste’mol (investitsiya)dan statistikasi bor bo’lgan umumiy import komponenti olib tashlanadi.\nYana ham aniqroq tushunish uchun yuqoridagi YaIMni hisoblash formulasini quyidagicha ifoda qilish mumkin:\n\\(Y = (C~d~ + C~f~ ) + (I~d~ + I~f~) + (G~d~ + G~f~) +(X- [C~f~ +I~f~ + G~f~])\\)\nBunda Iste’mol (Investitsiya, Davlat) xarajatlari ichki va tashqi komponentlarga ajratilgan.\nMazkur formula yordamida bir misol ko’raylik.\nTasavvur qilaylik, davlatda Iste’mol 100 birlikka, Investitsiya, Davlat xarajatlari, Eksport va Import esa 0 bo’lsin. Shunda YaIM 100 ga teng bo’ladi:\n\\(Y = (100+0) + 0 + 0 + (0-0)\\)\nEndi, ushbu gipotetik davlat tashqi bozorga ochilib, 100 birlik import qilsin va uni iste’mol qilsin. U holda tenglikni quyidagicha yozish mumkin:\n\\(Y = (100+100) + 0 + 0 + (0-100)\\)\nUshbu misol soddalashtirilsa, YaIM 100 ga teng bo’ladi. Bunda iste’mol 200, ammo YaIM hajmi o’zgarmasdan qoladi.\nMazkur misoldan ko’rish mumkinki, import YaIM hajmiga ta’sir ko’rsatadi va faqat bir xarajatni ikki marta hisobga olmaslik uchun korrektirovka qilinadi.\nDemak,\n\nYaIM mamlakat hududida yaratilgan tovar va xizmatlarni o’z ichiga oladi.\nImport uchun sarflangan xarajatlarni YaIMni hisoblashda chegirib tashlash kerak.\nImport to’g’ridan-to’g’ri YaIMni kamaytirmaydi.\n\nEndi, kimdir aytishi mumkin, import ko’paysa milliy mahsulotlarni sotib olish kamayadi va bu YaIMni kamaytiradi deb. Bu bizni yana bir xatoga yetaklaydi - ayniyatdan (formula) sabab-oqibatni keltirib chiqarish. Bu haqida keyingi qismda to’xtalamiz."
  },
  {
    "objectID": "index.html",
    "href": "index.html",
    "title": "Iqtisodchi va boshqalar uchun yon daftar",
    "section": "",
    "text": "SO’Z BOSHI\nIqtisodiyot qiyin fan, Statistika ham. Ushbu mini kitobda asosan iqtisodiy statistikani talqin qilishda uchraydigan xatolar haqida so’z yuritiladi.\nKitob iqtisodchilar va boshqa kasb egalari uchun mo’ljallangan bo’lib, o’qish va tushunish uchun iqtisod bo’yicha bazaviy bilim talab qilinmaydi."
  }
]