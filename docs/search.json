[
  {
    "objectID": "accounting_identities.html",
    "href": "accounting_identities.html",
    "title": "Ayniyatdan xulosa chiqarish kerak emas",
    "section": "",
    "text": "Ayniyat nima? Ayniyat - bu ta’rif bo’yicha doim to’g’ri degani.\nAyniyat bilan tenglik bir-biridan farqlash kerak. Ayniyatda ifodaning har ikki tomoni bir narsani bildiradi. Ifodaning ikki tomoni har doim har qanday sharoitda bir-biriga teng bo’ladi, hech qachon o’zgarmaydi. Misol uchun, temperatura shkalasi formulasi ham ayniyat (\\(F = 9/5*C + 32\\)). Temperaturani boshqa-boshqa birliklarda ifoda etilishi xolos. Ushbu munosabat doim saqlanib qoladi, o’zgarmaydi.\nTenglik esa ifodaning ikki tomoni (qandaydir sabablarga ko’ra) bir-biriga tengligini ko’rsatadi. Misol uchun, Anvar bilan Diloromning daromadi bugun bir xil bo’lishi mumkin (Anvar daromadi = Dilorom Daromadi). Ammo ertaga ularning daromadi o’zgarishi mumkin. Bunday holatda tenglik saqlanmaydi.\nIqtisodiy muhokamalarda eng ko’p uchraydigan xatolardan biri ayniyat orqali sabab-oqibat bo’yicha xulosa qilish.\n\n\nIngliz tilida “Never reason from an accounting identities” deb aytishadi. Twitterda (X) “Accounting identities” deb qidirib ko’ring, juda ko’p muhokamalar kelib chiqadi.\n\nYaIMni hisoblashning quyida keltirilgan formulasi shunday ayniyatga misol bo’la oladi:\n\\(Y = C + I + G+(X-M)\\) .\nUshbu tenglikni asos qilib olib ko’pincha “davlat xarajatlarini ko’paytirish YaIMni oshiradi” deyiladi. Yoki, G’ni oshirish YaIMni ko’paytirmaydi, sababi agar G yuqori bo’lsa investitsiyani (I) siqib chiqaradi (crowding out). Har ikkala fikr ham to’g’ri bo’lishi mumkin, ammo buning uchun yuqoridagi formula asos emas.\nEng qizig’i yuqoridagi YaIM formulasini quyidagicha ham yozish mumkin:\n$$Y = C + S + T$$\nBunda C - iste’mol, S - jamg’arma, T - soliqlar.\n\n\nAyniyatlarga misollar:\n1. Pulning miqdoriy nazariyasi: \\(M*V = P*T\\) .\nBunda M - pul massasi (M2), V - pul aylanish tezligi, P-narxlar, T-transaksiyalar soni.\nBu ayniyatdan “soliqlarni ko’paytirish YaIMni oshiradi” deb ham aytish mumkin. Bu fikr deyarli ishlatilmaydi, lekin tepadagi fikr bilan bir xil asosga ega.\nYana bir misol, daromad - jamg’arma va xarajatlar yig’indisiga teng.\n\\(Daromad = Xarajat + Jamg'arma\\)\nLekin hech qachon biz xarajatlarimizni ko’paytirsak daromadimiz ko’payadi deb aytmaymiz, to’g’rimi? Buning barchasi nimani nima keltirib chiqarishiga bog’liq. Misol uchun, xarajatni ko’paytirish ko’proq ishlashga majbur qilar yoki kamroq jamg’arma qilarmiz.\nAyniyat - doim to’g’ri. Ayniyatdan to’g’ridan-to’g’ri sabab-oqibat munosabatlarini o’rnatib bo’lmaydi, aks holda tavtologiyaga aylanib qoladi.\nAyniyatlar iqtisodiyotda ko’p uchraydi, buning sababi iqtisodiy transaktsiyalar har doim ikki tomonlama sodir bo’ladi. Kimningdir daromadi, kimgadir harajat. Ayniyatlar “hisob-kitob balans beradimi yoki yo’qmi?” degan savolga javob topish uchun juda muhim, sabab-oqibat munosabatlarini o’rnatish uchun emas.\nSabab-oqibat savollariga javob topish nazariylashtirish, xulq-atvor munosabatlarini (behavioural equation) modellashtirish va ekonometrik hisob-kitoblarni amalga oshirishni talab etadi.\nAyniyatdan foydalangan holda qilinadigan eng ko’p xatolardan birini oldingi qismda ko’rib o’tdik. Bunda xato qilmang. Ayniyat orqali xulosa chiqarmang."
  }
]